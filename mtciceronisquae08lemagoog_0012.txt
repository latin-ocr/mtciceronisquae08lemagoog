ARGUMENTUM.

gressus Cicero, quum nihil jam ad disputationem accedere pos-
set, et de ceteris criminibus alii respondissent, defensionem ita
instituit, ut postquam de Sextii natura, moribus, incredibili
in bonos amore, in malos odio dixisset, nihil quod ad reum
aut rempublicam pertineret, praetermittere videretur. omisso
itaque jure, quod ad satietatem jam disputatum fuerat, de se
ipso, quem in Sextiana causa omnino accusabat Clodius , plura
praemisit, summa interdum curn libertate P. Sextii causam
¹ peroravit, ac praecipuum pietatis, eloquentiae ac doloris cer-
tamen edidit.

In exordio primum queritur latrones Clodianos eo procedere
audaciae , ut in quos ipsi nefaria vi grassati sint, eos ultro de
vi accusent ‚ optimisque civibus per judices viros optimos peri-
culum minentur, cap. 1. Deinde ostendit se, quamquam a Q. Hor-
tensio causa P. Sextii jam perorata sit, nihilque ab eo prae-
tet-missum , qnod aut pro republica conquerendum fuerit, aut
pro reo disputandum, tamen ad dicendum aggredi, ne sua
propugnatio ei potissimum defuisse videatur, per quem sit per-
fectum , ne ceteris civibus deesset (quod scil. in se reipubl.
restituendo praeclara Sextii opera exstitisset). Sed quoniam ce-
teri defensores singulis criminibus satis responderint,¹ Cicero se
de omni statu P. Sextii , de genere vitae , de natura, de moribus,
de studio conservandae salutis communis atque otii dicturum
esse profitetur, cap. a.

Itaque primum qualis ante quaesturam suerit breviter osten-
dit, cap. 3. Deinde quae ejus fuerint quaestoris in conjuratione
Catilinaria merita exponit, cap. 4 ,’ 5; tandem praetermissa ejus
quaestura provinciali ad tribunatum accedit, significatque, quia
ille tribunatus maxime causam reditus sui sustinuerit, quamvis
jam satis de eo Hortensius dixerit ‚ sibi de iisdem rebus, si non
subtilius disputandum, at certe dolentius deplorandum esse,
cap. 6.

Antequam vero de ipso Sextii tribunatu dicere incipit, totum
superioris anni, h. e. ann.U. 695‚quo exsulatum abierat, reipu-
blicae naufragium exponit. Commemorat igitur Clodii traductio-
nem ad plebem, ejus tribunatum non suae solum saluti, sed uni—
versae reipublicae infestum ; consulum Pisonis et Gabinii Clodii
immanitati faventium , in quos acerbissime invehitur, flagitia3

 

